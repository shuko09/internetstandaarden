<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>TERROR HUB</title>
    <link rel="stylesheet" href="https://cdnjs.cloudflare.com/ajax/libs/fancybox/3.5.7/jquery.fancybox.min.css" />
    <link href='https://fonts.googleapis.com/css?family=Montserrat' rel='stylesheet'>
    <link rel="stylesheet" href="style.css"/>

</head>
<body>

    <div class="wrapper">

    <header>
        <a href="index.html">
            <img class="logo" src="img/terror-hub.png" alt="Logo">
        </a>
        <nav>
            <a href="sh.html">SILENT HILL P.T.</a>
            <a href="outlast.html">OUTLAST</a>
            <a href="tlou.html">THE LAST OF US</a>
            <a href="thequarry.html">THE QUARRY</a>
        </nav>
    </header>

    <main>
            <section>
            <img class="header-image" src="img/clicker.jpeg" alt="Header Image">
            <h2>HET INDRUKWEKKENDE <br> VERHAAL ACHTER<br> 
                <strong>THE LAST OF US</strong></h2>
        </section>

        <section>
            <h3>Pandemie</h3>
                <p class="bodytext">
                    The Last of Us begint in 2013. Joel is een alleenstaande vader, heeft blijkbaar mot op het werk en laat zijn verjaardag geruisloos aan zich voorbij gaan. Zijn dochter Sarah denkt er gelukkig wel aan. Ze geeft hem op aandoenlijke wijze een horloge wanneer ze naast hem op de bank hangt. Alles lijkt goed en wel, totdat Sarah die nacht ontwaakt vanwege een telefoon die maar blijft afgaan. Ze stapt gapend uit bed en krijgt een nogal onrustige oom Tommy aan de lijn. Is de Apocalyps aan de gang ofzo? Nou, daar komt ze al snel achter wanneer Joel net zo paniekerig het huis in komt, de geïnfecteerde buurjongen door de schuifpui ramt alsof ie van staal is en Joel hem door z'n hoofd schiet. Damn.
                    Wat blijkt? Er is een soort fungusvirus uitgebroken op locaties in Amerika. Het groeit in de hersenen van mensen, neemt langzaam hun bewustzijn over en breekt uiteindelijk hun schedel open, waarna ze erbij lopen als een soort helse champignon. Joel en Sarah moeten dus als een malle wegwezen en worden opgehaald door Joels broer om de stad Austin te verlaten.
                    Het is echter één grote puinzooi en na een barre tocht door de stad crasht Tommy's auto en draagt Joel Sarah met haar gebroken been door de vlammende, door infected omgeven stad. Joel en Sarah worden kort gescheiden van Tommy en tegengehouden door een soldaat die de brug bewaakt. Joel smeekt om ze erdoor te laten, maar na kort overleg richt hij z'n geweer op de vader en dochter. Joel maakt een snoekduik en wordt op het allerlaatste moment gered door Tommy. Sarah is echter geraakt en piept uit angst terwijl Joel haar vol ongeloof vasthoudt. Ze sterft. Het beeld wordt zwart.
                </p>

            <h3>"Kluisje"</h3>
                <p class="bodytext">
                    Twintig jaar later is Joel een chagrijnige oude zak geworden die zowel legale als illegale spullen smokkelt om te overleven in de post-apocalyptische wereld. Samen met zijn ‘echt niet-vriendin’ Tess stuit hij op Marlene, die hen in ruil voor een flinke hoeveelheid wapens om een gunst vraagt. Marlene is lid van de militaire groep genaamd de Fireflies, die proberen de orde te herstellen en aan een vaccin werken tegen het virus. De gunst? Het smokkelen van de veertienjarige, grofgebekte Ellie naar de Fireflies. Mopperend nemen Joel en Tess de opdracht aan en gaan ze in de stromende regen op stap.
                    Ze komen niet ver, want een patrouille stopt het drietal om ze te scannen voor het virus en te arresteren. Uit het niks steekt Ellie een soldaat met haar venijnige mes en weten Joel en Tess bij te springen. Na het handgemeen pakt Joel echter de scanner op en blijkt dat Ellie geïnfecteerd is. Het meisje zweert dat ze immuun is voor het virus, want haar beet is al drie weken oud – tegen die tijd zou ze al een lang en breed veranderd moeten zijn. Veel tijd is er niet om te overleggen, want versterking is onderweg. Wanneer ze het gebouw betreden waar de Fireflies ze zouden ontmoeten, lijken ze de soldaten te hebben afgeschud, maar niets is minder waar. De Fireflies zijn hartstikke dood en een grote groep soldaten is op weg naar de voordeur. Tess smeekt Joel om het meisje naar Tommy te brengen, want ze is de sleutel tot het vaccin. Weinig aarzelend vertrekt Joel en wordt Tess afgeknald.
                    Tijdens het inmiddels gebruikelijke baksteen gooien en hoofden van infected tegen de muur rammen vraagt Ellie naar Tess, waarop Joel zegt dat het haar geen zak aangaat. Oké dan, hij heeft duidelijk geen zin om te babysitten, hoewel Ellie zichzelf vaak prima redt. Om een auto te fiksen bezoeken ze Bill, een nóg chagrijnigere zak in een dorp vol boobytraps en evenveel infected. Na een triest zijverhaal over de zelfmoord van Bills oude partner, gaan Joel en Ellie per auto richting Tommy.
                </p>

            <h3>Henry en Sam</h3>
                <p class="bodytext">
                    Wat volgt is een van de meer memorabele scènes uit de game, waarbij Joel flink het gaspedaal intrapt als hij doorheeft dat een zogenaamd gewonde man op de weg eigenlijk een hinderlaag is. Wanneer de auto crasht slaan Joel en Ellie op de vlucht voor zogenaamde hunters, die iedereen die in hun territorium betreedt vermoorden – desnoods met een pantserwagen met mitrailleur. Tijdens hun vlucht stuit het duo op Henry en zijn veel jongere broertje Sam. Hoewel ze goeie gasten lijken, laten ze Joel en Ellie aan hun lot over als het ze niet lukt om een bus te beklimmen. Rotzakken!
                    Alweer opgejaagd springt de ongehoorzame Ellie in de rivier vanaf een hoge brug en duikt Joel er vloekend achteraan. Eenmaal bijgekomen op het strand treffen ze – je raadt het nooit – Henry en Sam! Joel wil Henry de hersenen inslaan omdat ze hem hebben verlaten, maar uiteindelijk de-escaleert de situatie en duiken de twee een riolenstelsel in. Eindelijk even adempauze. Er is voor Ellie en Sam zelfs tijd om wat rond te hangen en een balletje te trappen. Henry kent een uitstekende plek om te overnachten, dus trekken ze door een woonwijk.
                    Die kalmte verdwijnt als sneeuw voor de zon wanneer die verschrikkelijke hunters weer opduiken, waaronder een sniper die Joel van achter in de lurven grijpt (doodmaakt) en de rest dekking geeft. Het hele gebeuren trekt de aandacht van alle Runners en Clickers en hun moeders in de wijk, waardoor Henry, Sam en Ellie moeten vechten voor hun leven. Gelukkig ontkomen ze en is het écht tijd om even te relaxen in een gebouw bij een radiotoren. De band tussen Joel en Henry wordt beter wanneer ze over stoere zaken als motoren praten, maar Ellie merkt dat er iets mis is met Sam. Sam vertelt dat ie in z’n broek schijt van de infected, en is doodsbang dat ie zelf geïnfecteerd raakt. Ellie bekent dat ze bang is om alleen te zijn - ze heeft immers iedereen verloren waar ze om geeft.
                    De volgende ochtend wordt Ellie wakker van de geur van het ontbijt. Voordat ze zelf gaat eten, haalt ze Sam in de kamer ernaast, waar hij hikkend en emotieloos in een hoek staat. Ellie schreeuwt het uit, want ze weet al wat er gaande is: Sam is geïnfecteerd. Joel twijfelt geen moment en grijpt naar zijn pistool, maar Henry houdt hem onder schot. Als Sam Ellie aanvalt, grijpt Joel alsnog z’n wapen, maar Henry is hem voor: Sam is dood. Helemaal in de war staat Henry in de kamer met het pistool waar hij zojuist zijn broertje mee heeft doodgeschoten. Voordat de boel gede-escaleerd kan worden, jaagt hij een kogel door zijn hoofd. Het beeld wordt zwart.
                </p>

            <h3>Kleding en Jongens</h3>
                <p class="bodytext">
                    Het is inmiddels herfst als Joel en Ellie eindelijk dichterbij Tommy komen. Het blijkt dat Joel en zijn broer behoorlijk lelijke dingen tegen elkaar hebben gezegd toen Tommy zich aansloot bij de Fireflies. Beiden lijken dat even vergeten te zijn wanneer ze hem eindelijk ontmoeten bij een nederzetting rondom een energiecentrale. Tommy en zijn vrouw Maria runnen de tent en proberen een nieuw bestaan op te bouwen. Onder vier ogen vertelt Joel dat Ellie misschien wel de hoop van de mensheid is en vraagt hij Tommy of hij het meisje naar de Fireflies kan brengen. Tommy zegt iets in de trant van ‘No fucking way’, aangezien hij al genoeg ellende heeft meegemaakt met Joels smokkelpraktijken.
                    Echt tijd om te ruziën is er niet, want Tommy heeft Joels brute kracht nodig om de bandieten die het kamp aanvallen te verjagen. Als dit is gelukt, ziet Tommy in hoe belangrijk Ellie voor Joel is. Wanneer ze hem in de armen vliegt en trots vertelt dat ze iemand omver blies met een shotgun, beseft hij het: voor Joel is het alsof hij twintig jaar later toch een dochter heeft om van te houden. Wanneer Tommy dat vertelt, raakt Ellie overstuur en trekt ze stiekem de bossen in. Na een achtervolging te paard vinden de broers Ellie in een verlaten landhuis, relaxend in de vensterbank met een oud tijdschrift. Ja, vroeger maakten de meeste meisjes zich vooral druk om kleding en jongens, niet om of je de nacht overleeft. Na dit prachtige moment ontploffen beiden: Ellie zegt dat ze Joel niet kwijt wil en begint over Sarah, maar Joel maakt haar duidelijk dat ze nooit zijn dochter zal zijn. Au.
                </p>

            <p class="bodytext">
                Na een heftig gevecht met de volgende lading bandieten bedenkt Joel zich. Blijkbaar beseft hij zich dat Ellie niemand anders heeft, en dat deze reis de twee dichter bij elkaar heeft gebracht. Tommy wijst hen de locatie van de Fireflies: de University of East Colorado. Te paard bereiken ze de universiteit (onderweg legt Joel uit hoe American football werkt, maar persoonlijk snap ik er nog steeds niks van), maar blijkt dat die verdomde Fireflies al lang een breed zijn vertrokken naar een ziekenhuis om daar een lab op te zetten.
                Wat volgt is een gevecht tegen anderen die Joel en Ellie maar wat graag zouden omleggen om al hun proviand te stelen. Het lijkt allemaal behoorlijk oké te gaan, totdat Joel van de eerste verdieping wordt geduwd en wordt gespiesd door een stalen uitsteeksel op de vloer. Ellie trekt hem op pijnlijke wijze van de pin en draagt hem naar het paard.   
            </p>

            <h3>Konijn</h3>
                <p class="bodytext">
                    We maken weer een sprong in de tijd en Ellie jaagt een pijl door het liefste konijntje wat je ooit hebt gezien. En alsof dat niet genoeg is achtervolgt en jaagt ze op een hert, waarna ze op David en een andere guy stuit. David en Ellie blijken een uitstekend team wanneer zijn vriend James om medicijnen te halen en een flinke horde infected ze opjaagt. Na de hinderlaag bekent David dat Ellie wel érg veel lijkt op het meisje die zijn mannen heeft afgeslacht, maar laat haar desondanks gaan met de medicijnen voor Joel. Terug bij haar schuilplaats ramt ze een penicillinespuit in Joels been en valt ze in slaap, hopend dat de grijs wordende zuurpruim weer opstaat.
                    De volgende ochtend blijkt helaas dat David haar heeft gevolgd en uit is op wraak. Ter afleiding raast ze op haar paard het bos in, totdat ze haar trouwe ros neerknallen – stop met dieren doodmaken Neill Druckman! - en Ellie zich in het hol van de leeuw bevindt. David vangt Ellie en blijkt een vieze kannibaal te zijn. Dankzij een slimme afleiding met haar beet weet Ellie van de dood te ontsnappen, bevecht ze David en vermoordt ze hem met zijn eigen kapmes voor de ogen van Joel, die nét op tijd arriveert.
                </p>   
                
             <h3>Diepe Zucht</h3>
                <p class="bodytext">
                    We maken weer een sprongetje in de tijd. Ellie is behoorlijk van de leg vanwege de ellende die ze heeft meegemaakt, maar komt weer een beetje tot bezinning als ze een kudde weggelopen giraffen met kinderlijk enthousiasme aait. Even kan ze genieten van iets heel basaal. Dat is ook het moment dat het duo reflecteert op de reis en het doel ervan. Joel geeft aan dat ze altijd nog kunnen omkeren en bij Tommy gaan wonen, maar Ellie staat erop dat de reis niet voor niks is. Ze moet en zal de mensheid redden.
                    De volgende hindernis is een nogal hard stromende rivier, waar ze keihard in mee worden gesleurd. Gelukkig worden ze onderaan de stroming gevonden door twee Fireflies. Althans: Joel krijgt een klap op z’n hoofd en is knock-out. Even later ontwaakt hij in een ziekenhuisbed, naast Marlene. Marlene vertelt hem dat Ellie klaar wordt gemaakt voor een hersenoperatie, waarna Joel zich plots realiseert dat Ellie moet sterven om een vaccin tegen het virus te maken. Marlene zegt dat Ellie haar keuze heeft gemaakt en dat de mensheid erbij gebaat is, maar als Joel het gebouw uit wordt geleid vermoordt hij iedereen in zijn pad. Niet nog een keer.
                    Na een bloederig gevecht met de Fireflies bereikt Joel de operatiekamer, waar Ellie onder narcose klaarligt. Zonder te twijfelen knalt hij alle artsen neer (althans, dat deed ik tijdens het spelen) en trekt hij haar van de tafel. Met Ellie in zijn armen – een mooie verwijzing naar het begin van de game – rent hij door de gangen en ontsnapt hij aan de vliegende kogels van de Fireflies. In de parkeerplaats ontmoet hij Marlene, die hem tegenhoudt, maar uiteindelijk het loodje legt. Ze zou Ellie immers niet los kunnen laten.
                </p>
            <p class="bodytext">
                In de auto op weg naar Tommy ontwaakt Ellie, die geen idee heeft wat er is gebeurd. Joel vertelt haar dat ze lang niet de enige is die immuun is, en dat de Fireflies helemaal niet meer zoeken naar een vaccin. Dichtbij hun nieuwe huis confronteert ze Joel als ze uitlegt hoeveel mensen ze heeft verloren en hoe moeilijk het is om als enige niet in zo’n ‘ding’ te kunnen veranderen. Ze vraagt hem te zweren dat alles wat hij heeft verteld waar is. Joel zweert het. Ellie zegt ‘Oké’, maar haar gezicht vertelt een ander verhaal. Het scherm wordt zwart en de credits rollen. Diepe zucht.

            </p>
    </section>
    

            <div class="grid-container">
        <div class="grid-item">
            <a href="img/clicker-2.jpeg" data-fancybox="gallery" data-caption="Clicker Attack">
                <img src="img/clicker-2.jpeg" alt="clicker Attack">
            </a>
        </div>
        <div class="grid-item">
            <a href="img/ellie.jpeg" data-fancybox="gallery" data-caption="Ellie">
                <img src="img/ellie.jpeg" alt="ellie">
            </a>
        </div>
        <div class="grid-item">
            <a href="img/tlou_header.jpeg" data-fancybox="gallery" data-caption="Infected">
                <img src="img/tlou_header.jpeg" alt="infected">
            </a>
        </div>
           <div class="grid-item">
            <a href="img/rain.jpeg" data-fancybox="gallery" data-caption="Rain">
                <img src="img/rain.jpeg" alt="rain">
            </a>
        </div>
    </div>


    </main>

    <footer>
        <p>Internetstandaarden 2023 | Ayesha Ashruf</p>
    </footer>
</div>

    <script src="https://code.jquery.com/jquery-3.6.4.min.js"></script>
    <script src="https://cdnjs.cloudflare.com/ajax/libs/fancybox/3.5.7/jquery.fancybox.min.js"></script>
</body>
</html>
